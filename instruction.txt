การวิเคราะห์ข้อมูล: 
วิเคราะห์เชิงสำรวจ (EDA: Exploratory Data Analysis) 
และหาสิ่งที่น่าสนใจ (Insight)
 
จำนวนนิสิต: 
หนึ่งโปรเจ็คสามารถมีนิสิตได้ไม่เกิน 3 คน
ใช้ข้อมูลชุดเดียวกัน ทำ EDA ร่วมกัน 
แต่นิสิตแต่ละคนจะต้องหาประเด็นที่น่าสนใจ (Insight) คนละ 1 ประเด็น
 
EDA แตกต่างจาก Insight อย่างไร:
 
EDA (Exploratory Data Analysis) 
หรือการวิเคราะห์เชิงสำรวจเป็นขั้นตอนที่มุ่งเป้าหมายให้นักวิทยาการข้อมูลรู้จักชุดข้อมูลมากขึ้น 
ได้เห็นความซับซ้อนหรือความแปลกบางอย่างที่มีในชุดข้อมูล 
ขั้นตอนนี้มักใช้เครื่องมือทางสถิติพื้นฐานและการพล็อตกราฟเพื่อแสดงให้เห็นถึงความสัมพันธ์และสัดส่วนข้อมูลตามที่ต้องการ 
ผลลัพธ์ที่ได้จากขั้นตอนนี้อาจไม่ใช่สิ่งที่นำไปใช้ในเชิงธุรกิจได้ทันที 
แต่เป็นจุดเริ่มต้นของการวิเคราะห์เจาะลึกต่อไป 
 
Insight เป็นผลลัพธ์จากการวิเคราะห์เจาะลึกในประเด็นที่น่าสนใจที่ค้นหาเจอในขั้นตอน EDA 
เครื่องมือที่ใช้มีหลากหลายเช่นการวิเคราะห์ข้อมูลจากหลายมุมมองหรือเจาะลึกแค่บางส่วนของข้อมูล 
การทดสอบสมมติฐาน โมเดลเชิงสถิติ หรือเทคนิคด้าน machine learning เป็นต้น 
ผลลัพธ์ที่ได้จากขั้นตอนนี้มักเป็นสิ่งที่ทางผู้เกี่ยวข้องกับข้อมูลสามารถนำไปใช้หรือปรับวิธีปฏิบัติได้ทันที